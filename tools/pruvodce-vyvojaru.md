---
title: Průvodce vývojářů
layout: page
---
### Průvodce vývojářů

#### Úvod

Téměř 20 let se zabývám profesionálně vývojem a přes 10 let působím též jako konzultant, lektor a speaker na konferencích doma i v Evropě ([více zde][3]). Za tuto dobu jsem si všiml jednoho opakujícího se stavu ve vývojářských týmech (i u jednotlivců) - většina týmů nemá někoho kdo by jim naservíroval co se děje kolem nich z pohledu řešených problémů. Naservíroval technologické trendy, zajímavosti a odfiltroval technologické výstřelky od solidních technologií. Zasadil věci do kontextu nebo rychle něco poskládal a vyzkoušel. Někoho s kým by bylo možné probrat nápady nebo problémy a kdo může nabídnout jiný pohled (nebo více pohledů). A přesně tohle je to, co velkou část svého času dělám já.

Už nějaký ten pátek se vývoji věnuji a různé "silver bullet" jsem už zažil. Nejenom ve světě .NETu. Tedy jsem schopen si pěkně zasadit věci do kontextu, porovnat. Zkuste se schválně zamyslet (pokud pamatujete), co mají technologicky společného Kylix, Silverlight, WinRT nebo Xamarin Forms resp. .NET MAUI a co se z toho můžeme naučit... 

Jako Microsoft MVP ([link][7]) mám unikátní možnost získat čerstvé (někdy i žhavé) informace přímo "od zdroje" a s ostatními MVP si názory vyměnit. To dává možnost vidět problém či řešení z jiného úhlu. Navíc se pravidelně umisťuji jako top čtenář celosvětově v aplikaci Pocket ([link][6]), protože mě prostě technologie (nejen) baví.

A moje hlavní zbraň je, že dokážu přijít na to, jak by něco mělo fungovat, dát to dohromady a rychle odhadnout slepé cesty.

Právě proto jsem se rozhodl dát všechno tohle dohromady a nabídnout jako službu [_Průvodce vývojářů_][1].

#### Jak to celé funguje?

Pravidelně se sejdeme <small>(Vzhledem k aktuální situaci kolem COVID-19 i vzdáleně.)</small> 1x měsíčně a popovídáme si: 

* Co tým aktuálně řeší, co ho pálí a jaká řešení má nebo mám já. Jak můžeme problém abstrahovat. Jak už jej někdo řešil. Může to být konkrétní kód, přechod na jinou technologii nebo jen názor jakou cestou se dát.
* Aktuální novinky a zajímavé články, knihy, události nebo kusy kódu od posledního setkání. Primárně kolem světu .NETu, ale i obecnější témata kolem cloudu, databází, programování, jiné programovací jazyky nebo teoretické základy.

Všechno je neformální diskuze a kdokoli ji může kamkoli nasměrovat, ať už z pohledu tématu nebo hloubky. Případně můžeme jedno téma (workshop) projít do hloubky po částech, něco jako večerní škola.

Na závěr přijdou úkoly pro mě, ačkoli většinou už vzniknou v rámci výše uvedené diskuze. Například příprava detailnějšího workshopu, vytvoření proof-of-concept kódu nebo předání kontaktů na moje kolegy, pokud jde o téma, které někdo zná lépe než já.

#### Témata

Pro přehled čím se zabývám a s čím jsem schopen pomoci se doporučuji podívat na můj [blog][5] nebo [konference za posledních pár let][4]. Nicméně nejlepší je se prostě [zeptat][2], protože ne všechno co dělám a znám musí nutně vyústit v přednášku nebo blog post.

#### Cena

Cena je 4 500 Kč při standardní délce 4 hodiny. Minuty neřeším, pokud budeme někdy diskutovat 5 hodin, budu jedině rád. Minimálně je možné koupit 3 setkání.

Pokud vás služba [_Průvodce vývojářů_][1] zaujala, [napište mi email][2], promluvíme si a zjitíme jestli máme kompatibilní očekávání.

#### FAQ

##### Je možné dohodnout jiný interval než 1x měsíčně?

Ano.

##### Je možné i provedení v angličtině?

Ano.

##### Je možné dohodnout jinou délku než 4 hodiny?

Ano i ne. Delší čas není problém (podle mých časových a kapacitních možností), ale je dobré se zamyslet jestli např. dedikovaný workshop nebo školení nebude lepší. Kratší čas až po chvilce spolupráce, kdy se poznáme a bude na to správná konstelace (např. čas dovolených nebo finišování releasu).

[1]: https://www.pruvodcevyvojaru.cz 
[2]: mailto:jiri@cincura.net
[3]: /about
[4]: /cv#speaker-events
[5]: /
[6]: https://twitter.com/search?q=%23MyYearInPocket%20(from%3Acincura_net)&f=live
[7]: https://mvp.microsoft.com/en-us/PublicProfile/5002423