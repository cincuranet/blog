---
title: |-
  Špatný postup???
date: 2005-09-26T21:19:00Z
tags:
  - Uncategorized
---
Dnes jsem se dostal k projektu na kterém jsem mohl nadále pracovat. Po několika úvodních formalitách a technických detailech jsem dostal zdrojové texty k prozkoumání. Na první pohled mne zarazil poměrně divny "coding style", ale každý má svůj rukopis, takže jsem to přešel.

Hned další problém který jsem viděl bylo prapodivné organizování souborů resp. jejich svázání do větších celků a začlenění do projektů v IDE. Nebylo tedy možné hned najít kořen apod. O další zkoumání jsem se ani nepokusil.

Poté co jsem několik těchto "drobností" a pár dalších (např. výsledky kompilace a soubory které u toho vznikají se cpaly do stejného adr., který se synchronizoval přes SVN) napsal vedoucímu projektu (lze-li to tak řící), jsem byl odpálen tím, že je to prostě jedno a hlavně že to jde přeložit u něj a že nemá čas ani chuť to nějak řešit. Pak mi bylo vysvětleno, že program se dělá tak, že "se sedí půl dne se zákazníkem a pak se na to vlítne". Tohle mě totálně dorazilo. Neudělat si i pro střední (klidně i menší) projekt analýzu a nějaké návrhy, to je síla (podle mého názoru). Šel jsem tedy "domu".

_Co myslíte Vy? Děláte u projektů analýzy? Udržujete "morálku" kódu? Šli byste do podobných věcí?_