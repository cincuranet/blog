---
title: "Konference Databázový svět"
date: 2006-12-02T08:30:00Z
tags:
  - Databases in general
redirect_from: /id/146047/
category: none
layout: post
---
<p>Tento čtvrtek se ve Zlíně (mimochodem, Zlín je docela pěkné město - nebo aspoň ta část co jsem viděl ;)) uskutečnila konference Databázový svět. Nechci zde rozebírat obsah jednotlivých přednášek (kdo by chtěl, měl přijet). Nicméně co mě velice zaujalo byl naprosto hladký průběh celé akce a perfektní zorganizování. Za celý den jsem ani jednou neviděl, že by něco nefungovalo, či se něco řešilo na poslední chvíli. Organizace byla vskutku perfektní.</p>
<p>Program tedy lépe řečeno obsah konference byl také dobrý, bylo sice pár slabších přednášek, ale pro někoho mohly být prezentované informace zajímavé, takže je to jen můj pocit. Zbytek byl vynikající a přínosný (a podle potlesku myslím, že nejen pro mě).</p>
<p>Bude-li se příští rok opět konat a budu-li mít čas, nesmím tuto akci zmeškat a rozhodně ji doporučuji i vám.</p>