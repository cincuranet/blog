---
title: |-
  Silberlicht
date: 2008-03-16T21:46:00Z
tags:
  - Windows
---
V pátek jsem potřeboval přehrát video nacpané v Silverlightu, nikde jinde se v jiném formátu neválelo a tak nezbývalo než instalovat - i když jsem zatím "stříbrné světlo" nepotřeboval. Nejprve přišel na řadu můj primární prohlížeč. Opera. Po chvíli hledání bylo jasné, že do Opery prostě Silverlight není a nedostanu ho tam. Jako záložní browser mám IE, takže šel na řadu. Instalace na 3 kliknutí byla jednoduchá a přímočará. V "readme" jsem viděl zmínku, že IE není třeba restartovat a že plugin funguje instantně. Nicméně po reloadu stránky stále hláška "Get Silverlight". "S tím restartem to zase nebude tak horký", pomyslel jsem si a browser restartnul. Stejně nic. Kliknul jsem tedy ještě jednou pro instalaci a poté zase restart. A opět veselé nic. To již Silverlight v mých očích dostával záporné body. Jako poslední mě napadlo spustit 32-bit IE. Bingo; vítězství. :)

Shrňme si to. Silberlicht není pro Operu. Instalace spuštěná z 64-bit browseru ani nepípne, že je jen 32-bit. A nakonec MS není schopen vydat Silberlicht v 64-bitech. Myslím, že ze záporných bodů se (zatím) nedostane.

Note: Ptáte-li se, jak jsem přišel na označení Silberlicht, vězte, že na to prišli kluci (a holky, možná) tady v českém MS.