---
title: "Žárovkové vtípky"
date: 2006-01-30T19:24:00Z
tags:
category: none
layout: post
---
<p>Narazil jsem náhodou na pěkný seznam, tady jsou ty počítačové (nalezeno na pixy.cz):<br /><br /><b>Kolik je k výměně žárovky potřeba...</b><br /><i>... blogerů?</i><br />1112. Jeden, který napíše, že mu praskla žárovka. Deset, kteří obratem tento příspěvek blognou s poznámkou, že žárovku je třeba vyměnit. Sto, kteří blognou tyto příspěvky společně s linky na všechny weby o žárovkách, elektřině, stránky servisů a příruček Oprav si sám. Tisíc dalších, kteří zablogují i tyto příspěvky; polovina si přidá předchozí blogy mezi oblíbené, druhá polovina oznámí, že je z oblíbených maže, protože píšou o samých hovadinách. Žárovku přijde vyměnit Nielsen, neboť potmě není použitelná klávesnice.<br /><i>... návrhářů Pentia?</i><br />1.99904274017, ale to je dostatečně přesné pro laické použití.<br /><i>... procesorů IBM?</i><br />33 - jeden ke zpracování instrukce a 32 ke zpracování přerušení.<br /><i>... elektroinženýrů?</i><br />Ještě nevíme. Stále čekají na součástku.<br /><i>... hardwarových inženýrů?</i><br />Žádný. "Vyřešíme to až softwarově."<br /><i>... softwarových inženýrů?</i><br />1. Žádný. "Zdokumentujeme to v manuálu."<br />2. Žádný. To je hardwarový problém.<br />3. Jeden, ale jak to udělá, tak celá budova možná spadne.<br />4. Dva. Jeden vždy odchází uprostřed projektu.<br />5. Čtyři. Jeden na návrh změny, jeden na její implemantaci, jeden na její dokumentaci a jeden na podporu v budoucnosti.<br />6. Čtyři, plus jeden starší analytik na vedení projektu, jeden technický korektor na opravu gramatických chyb, které udělal jeden z předchozích v dokumentaci, jeden programátor na žárovkové knihovny, prodejní podpora (aspoň pět lidí), aby sehnali dost uživatelů, kteří budou chtít rozsvítit, 274 uživatelů, kteří by vypálili tuto novou žárovku, abychom mohli nabídnout další výměnu žárovky,...<br />7. Pět. Dva na napsání specifikačního programu, jeden k našroubování a dva, aby vysvětlili, proč se projekt zpozdil.<br />8. Stop! Žárovka možná není prasklá. Zkusme to znovu.<br />9. Výměna je z 90 % dokončena.<br />10. To je těžké říci. Pokaždé, když rozdělíme žárovku na jednotlivé moduly, abychom je otestovali, přestane to pracovat.<br />11. Dívali jsme se na objímku a rozhodli jsme se, že to už nemá cenu dále udržovat. Přepíšeme to celé znova. Můžete si počkat dva měsíce?<br />12. Jen jeden, ale teď nemůže. Je to jediný programátor co máme, který může dokončit program pro naše zákazníky a to je vyšší priorita, víte?<br />13. Jak každý ví, jen před pěti lety vše, co bylo potřeba k zašroubování žárovky, byla skupinka několika dětí v garáži v Palo Alto...<br /><i>... skutečných programátorů?</i><br />Žádný. Skuteční programátoři mají raději LEDky.<br /><i>... programátorů v C?</i><br />Žádný. Zapomněli to nejdřív deklarovat.<br /><i>... programátorů v C++?</i><br />Pořád myslíte procedurálně. Správně navržený objekt "žárovka" zdědí metodu "vyměnit" z obecné třídy žárovek, takže jediné, co musíte, je poslat žárovce zprávu "vyměnit".<br /><i>... programátorů ve FORTRANU?</i><br />1.00000000001<br /><i>... programátorů v BASICU?</i><br />10 PUSH žárovka<br />20 TWIST žárovka CLOCKWISE<br />30 GOTO 20<br /><i>... programátorů herních konzolí?</i><br />Jeden, ale potřebuje souhlasné razítko od Nintenda, než strčí svoji žárovku do jejich slotu.<br /><i>... programátorů v Prologu?</i><br />False.<br /><i>... programátorů v Lispu?</i><br />1. Hmm, tak nevím, možná zkusím tohle...<br />Hmm, tak nevím, možná zkusím tohle...<br />(pozn. Lisp je rekurzivní programovací jazyk. Největší problém, s nímž programátoři zápasí, je nekonečná rekurze. Výkladový slovník výpočetní techniky: "rekurze - viz rekurze".)<br />2. (((H)mm,) (tak ((ne) vím, možná))) (zkusím (tohle))...<br /><i>... programátorů databází?</i><br />Tři. Jeden napíše program na odstranění žárovky, jeden program na vložení žárovky a jeden jako žárovkový administrátor, který hlídá, aby nikdo nezkoušel vložit žárovku ve stejnou chvíli.<br /><i>... vývojářů?</i><br />Ta žárovka pracuje skvěle na systému v mé kanceláři...<br /><i>... správců systému?</i><br />Žádný. Ti si nepouští nikoho do své místnosti.<br /><i>... inženýrů od IBM?</i><br />Žádný. Jen nechají marketing vyhlásit, že "Prasklá žárovka" je nový doplněk. ("That's not bug, that's a feature!")<br /><i>... majitelů IBM PC?</i><br />1. Jeden, ale bude muset jít ven a koupit si ještě kartu se žárovkový adaptérem, která není součástí dodávky.<br />2. Dva. Jeden to udělá, ale druhý novou žárovku ještě otestuje na viry.<br /><i>... autorů dokumentace IBM?</i><br />1. 100. Deset jich to udělá a 90 napíše dokument číslo GC7500439-0001, Multitasking Incandescent Source System Facility, který má na 10% stránek jen text "Tato stránka byla úmyslně ponechána prázdná" a 20% definic je ve formě "..... se skládá z neprázdných znaků odělených prázdnými znaky".<br />2. Jeden a postará se o to, aby byl poblíž nějaký inženýr, který vysvětlí, jak to udělat.<br /><i>... inženýrů od Microsoftu?</i><br />Žádný. Bill Gates nadefinuje tmu - DARKNESS(tm) - jako průmyslový standard.<br /><i>... zaměstnanců Microsoftu?</i><br />1. Jeden - ale Bill Gates musí zkontrolovat každou žárovku a objímku předtím, než operace začne.<br />2. Osm. Jeden pracuje se žárovkou a sedm se ujišťuje, že Microsoft dostane $2 za každou žárovku, která kdy byla ve světě vyměněna.<br /><i>... pracovníků technické podpory Microsoftu?</i><br />1. "Žárovka nefunguje? To asi musíte používat nestandardní objímku."<br />2. MIS přijal váš požadavek související s harwarovým problémem a bylo mu přiřazeno Sevisní číslo 37895. Prosíme, používejte toto číslo pro jakékoli budoucí reference k tomu žárovkovému problému. Jakmile bude volný náš technik, budeme vás kontaktovat.<br /><i>... pracovníků podpory WordPerfectu?</i><br />Máme tady přesnou kopii vaší žárovky a zdá se, že pracuje normálně. Můžete mi říct, jaký systém máte? OK. Nyní, přesně: jak je tmavá? OK, může být čtyři až pět příčin problému... Už jste zkusil rozsvítit?<br /><i>... beta-testerů?</i><br />Zjistili jsme jen, že v místnosti je tma, ve skutečnosti jsme nic neopravovali.<br /><i>... resellerů?</i><br />Můžeme vám vyměnit žárovku během 7-10 pracovních dní, ale pokud zavoláte do 14.00 a zaplatíte navíc 500,-, můžeme vám ji vyměnit přes noc.<br /><i>... opravářů DECu?</i><br />To záleží na tom, kolik prasklých žárovek si přinese s sebou.<br /><i>... operačních systémů?</i><br />Jen jeden - Microsoft pro to připravuje speciální verzi Windows.<br /><i>... programátorů Windows?</i><br />472. Jeden napíše WinGetLight BulbHandle, jeden napíše WinQueryStatusLight Bulb, jeden napíše WinGetLightSwitchHandle...<br /><i>... uživatelů Windows?</i><br />Jeden - ale musí přísahat na vše, co je mu svaté, že to bylo PRÁVĚ TAK snadné, jako by to bylo pro uživatele Macintoshe.<br /><i>... inženýrů od Apple?</i><br />Žádný - mělo by to být na místním autorizovaném dealerovi.<br /><i>... zaměstnanců Apple?</i><br />Sedm. Jeden to zašroubuje a šest navrhne trička.<br /><i>... programátorů Apple?</i><br />Jen jeden, ale proč se trápit? Vaše objímka bude stejně za šest měsíců zastaralá.<br /><i>... majitelů Macintoshe?</i><br />1. Žádný. Není dostupná žádná dokumentace, takže musíte počkat, až nějaký třetí dodavatel přijde s řešením.<br />2. Jen jeden, ale nové žárovky nejsou kompatibilní se starými objímkami, takže by si měl koupit kompletní upgrade nebo nový lustr.<br />3. Dva. Jeden požádá objímku, aby vysunula starou žárovku a druhý tam vloží novou.<br />4. Tři. Jeden vymění žárovku, jeden zařídí copyright na metodu výměny žárovky a jeden pošle právníky na každého, kdo má  stejnou ("look and feel") metodu výměny žárovek.<br />5. Uživatelé Maců nešroubují, jen kliknou na ikonu žárovky.<br />5a. Nepřeložitelné - "Mac users don't screw, they just click the genital icon..."<br />6. Žádný. Musíte vyměnit celý motherboard.<br /><i>... Unixových programátorů?</i><br />Jeden, ale pokud mu zapomenete říct "2>", narve dobrou i vadnou žárovku do jedné objímky současně.<br /><i>... pracovníků podpory Unixu?</i><br />Přečti si man page!<br /><i>... prodejců Unixových systémů?</i><br />Žádný. Všechny žárovky, které máte, jsou "standardní varianty" a jako takové nebudou pasovat do vaší konkrétní implementace objímky. (Nicméně máte zdrojový kód pro vaši objímku, takže...)<br /><i>... lidí od VMS?</i><br />Žádný. A budou na vás křičet unisono a říkat vám, že jediná žárovka, kterou můžete používat, je stowattová bílá matná, ale můžete použít libovolnou stowattovou bílou matnou, pokud ji vyrobil DEC.<br /><i>... správců sítě?</i><br />Žádný. Já vaši žárovku vidím...<br /><i>... lidí z Internet mailing listu?</i><br />1331:<br />1, který vymění žárovku a napíše o tom e-mail;<br />14 dalších napíše zprávu o svých zkušenostech s výměnou žárovky a jak se to mohlo udělat jinak;<br />7 bude varovat před nebezpečími při výměně žárovek;<br />27 upozorní na překlepy a pravopisné chyby v předchozích zprávách;<br />53 dalších se pohádá o to, který spellchecker je lepší;<br />156 napíše administrátorovi listu stížnost na diskusi o výměně žárovky;<br />41 dalších opraví chyby a překlepy ve zprávách upozorňujících na předchozí překlepy;<br />109 upozorní, že list není o výměnách žárovek a požádá, aby se šli o výměně žárovek bavit do alt.lite.bulb;<br />203 bude požadovat aby cross posting do alt.grammar, alt.spelling a alt.punctuation okamžitě přestal;<br />111 bude říkat, že diskuse v listu je v pořádku, protože žárovky používáme všichni;<br />306 bude diskutovat, která z metod výměny je nejlepší, kde koupit nejlepší žárovky, jaké typy žárovek pracují nejlépe a které žárovky jsou mizerné;<br />27 napíše o tom, kde je možné vidět příklady různých žárovek;<br />14 upozorní, že URL byly uvedeny špatně a uvede správné URL;<br />3 další dodají linky nalezené na uvedených URL, které jsou relevantní pro list a které dělají relevantní pro list i žárovky;<br />33 shrne všechny příspěvky až do tohoto momentu, ocitují je a zahrnou všechny hlavičky a konce zpráv a řeknou "já taky";<br />12 jich napíše, že se odepisují z listu, protože nedokážou překousnout kontroverzitu diskuse o žárovkách;<br />19 ocituje "Já taky" a řeknou k tomu "Taky, Taky";<br />4 doporučují, aby si všichni vyžádali žárovkové FAQ;<br />1 navrhne novou skupinu alt.change.lite_bulb<br />47 řekne, že je to totéž jako alt.physic.cold_fusion;<br />143 hlasuje pro alt.light.bulb<br /></p>