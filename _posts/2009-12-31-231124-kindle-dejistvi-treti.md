---
title: "Kindle, dějiství třetí"
date: 2009-12-31T16:41:20Z
tags:
  - Amazon Kindle
redirect_from: /id/231124/
category: none
layout: post
---
[Nový firmware][1] už je na světě chvilku a tak si dovolím jej trochu zhodnotit. ;) Prvně baterie. Subjektivně se výdrž opravdu prodloužila. S vypnutou sítí jsem nemusel více jak měsíc nabíjet (naposledy [před konferencí v Mnichově][2] až do včerejška, kdy ale baterie zdaleka nebyla prázdná) a čtu vlastně každý den. Pro mě naprostá paráda. Dříve Kindle připojím k počítači, abych něco nahrál, než že mu dojde baterka.

Přímá podpora pro zobrazení PDF je fajn, ale jde o trochu rozporuplnou funkci, alespoň nyní. PDF je předně formát pro popis zobrazení, takže pro zařízení zaměřené na obsah trošku problém. Na výšku, pokud nejsou písmena opravdu velká, je čtení nepohodlné (pro mě) - asi jako nejmenší písmo, které Kindle nabízí. Na šířku je to v pohodě, avšak hůře se "otáčí" stránky. Pokud bych měl v PDF knížku s jednoduchou sazbou, žádné boxy s tipy apod. raději bych si ji nechal převést. Ale pro programátorské knížky je přímé použití PDF lepší. Doufám, že v příští verzi firmwaru bude možné aspoň zvětšit font (klidně i nějaký default).

Vzhledem k jednoduchosti nákupu knížek je to jako nemoc. Bez rozmyšlení kupuju a hlavně čtu tituly, které bych normálně nekoupil, resp. se nad koupí dlouho rozmýšlel. Hodně pomáhá ukázka zdarma. A návrhy, které [Amazon][3] nabízí, jsou (ne)překvapivě dobře odpovídají mému gustu (ať žije data mining a "velký bratr"). Už jsem tak našel absolutně nové tituly, které mne zaujaly. Jediný problém je v Kindlu samotném. Pěkná sbírka pečlivě vybrané kvalitní literatury v knihovně vypadá dobře, ale pár milimetrů tlustá placka a jinak prázdná knihovna ne. ;) Holt něco za něco.

A kromě toho integrace se slovníkem (implicitně [The New Oxford American Dictionary][4]) je prostě úžasná. Jednoduchá, funkční. Nenásilně a podvědomě se člověk učí nová slovíčka. Paráda.

Asi nemusím připomínat, že 99% věcí v nabídce Kindle Storu je anglicky psaných. Nicméně třeba nabídka ne-USA novin znatelně roste. Doufejme, že i vydavatelství z Čech se zapojí. Mimochodem, pokud titul není pro Kindle dostupný, leč je v papírové verzi dostupný, je doporučeno "prudit" v diskuzi. Odezvy jsou, údajně, předávány vydavatelstvím, které následně mohou Kindle verzi schválit.

[1]: {{ site.url }}{% post_url 2009-11-25-231062-new-firmware-2-3-for-kindle %}
[2]: {{ site.url }}{% post_url 2009-11-19-231027-fbcon-09-live-feed %}
[3]: http://www.amazon.com
[4]: http://en.wikipedia.org/wiki/New_Oxford_American_Dictionary
