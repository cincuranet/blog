---
title: "K zasmání (Microsoft Academic Developer Roadshow)"
date: 2006-05-03T20:03:00Z
tags:
  - Uncategorized
redirect_from: /id/8052/
category: none
layout: post
---
Dnes se v Brně uskutečnila akce s názvem MS Academic Developer Roadshow. Nechci zde popisovat, co jsem se dozvěděl nebo nedozvěděl, každý si všeho všudy může stáhnout pro omrknutí slajdy, které byly používány.

Jediné co snad řeknu, je to, že akce byla dobrá a rozhodně to nebyl ztracený čas.

Co mě však velice (a nejen mě) pobavilo byl výrok Dalibora Kačmáře v přednášce o VS Team Suite. Přepínal se zrovna z Virtual PC zpět na slajdy a jeho notebook poněkud "pozastavil" při překreslování (člověk by to běžně ignoroval). Slovy, "... mám tam _jen_ 2GB RAM, tak je to občas pomalejší...", dostal do kolen téměř všechny posluchače (avšak na jeho obranu musím dodat i jeho vysvětlení, že vše co mu teď běží vezme asi 1,5GB RAM a že též CPU není nejlepší).

Ale i tak představa "pouze" 2GB RAM v notebooku není úplně k zahození, že? :)