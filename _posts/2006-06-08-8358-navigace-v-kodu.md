---
title: "Navigace v kódu"
date: 2006-06-08T20:46:00Z
tags:
  - Visual Studio
redirect_from: /id/8358/
layout: post
---
Jak již (myslím) někdo tady psal (chtěl jsem najít link, ale nepovedlo se, už je někde moc vzadu) tak poměrně silně zabržduje Visual Studio ta lišta s ComboBoxem, kde jsou vidět metody a je možné na ně jednoduše "skočit". Protože dělám hodně na notebooku, který není nejnovější, je každé procento výkonu znát a tak jsem tuto věcičku podle odkazovaného návodu vypnul. Rychlost pohybu kurzoru v kódu opravdu citelně vzrostla, ale měl jsem divný pocit, že nemůže nějak rychle skákat v kódu a tak jsem hledal něco co by toto nahradilo (zapínání a vypínání té lišty se mi nezdálo dobré). V Delphi existovat expert (z GExperts) který umožnovat inkrementálně vyhledat v seznamu metod a pak se event. na ni přesunout. Hledal jsem něco podobného, ale marně (a další add-iny se mi instalovat nechce).

Našel jsem ale inkrementální hledání (nevím jak moc jej používáte) pod Ctrl[+Shift]+I (std. v C#) a chvíli jsem si zvykal (dríve jsem jej používal jen občas). Nyní ale dokážu díky tomuto velmi rychle v kódu skákat kam zrovna potřebuju (a když si vybavíte něco co je v té metodě jedinečné, jde to rychle).

Rozhodně mi lišta nyní nechybí a díky Ctrl+I můžu hledat nejen podle názvu metod. Pokud na první pokus najdete něco co nechcete a chcete se přesunout na další výsledek, překvapivě to neuděláte šipkou (jak jsem byl zvyklý já), ale opětovným stisknutím Ctrl[+Shift]+I (šipka mi připadá přirozenější a Esc na ukončení). Určitě je to někde napsané, ale kdo by to hledal, když to můzů objevit empiricky, že? :-)

Jak "poskakujete" v kódu vy? Máte své fígly?