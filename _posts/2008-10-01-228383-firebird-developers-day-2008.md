---
title: "Firebird Developers' Day 2008"
date: 2008-10-01T16:48:00Z
tags:
  - Databases in general
  - Entity Framework
  - Firebird
redirect_from: /id/228383/
category: none
layout: post
---
Podobně jako minulý rok, i letos jsme se rozhodli uspořádat Firebird Developers' Day. Loni místnost trochu přetékala, takže doporučuju registrovat včas.

Níže je oficiální program.

Konference Firebird Developers' Day 2008 se uskuteční 16. října 2008 na pražské Přírodovědecké fakultě Univerzity Karlovy, Albertov 6, v sále označovaném jako Věž. K dispozici bude v den konání konference navigace.

Registrace začíná v 10.00 (začátek jsme posunuli, abychom vyšli vstříc mimopražským účastníkům) a vstup je zcela zdarma, podmínkou je pouze [registrace][1]. Budete-li mít jakékoli problémy s registračním formulářem, kontaktujte nás, prosím, na adrese [fdd2008reg@dbsvet.cz][2].

Počet míst je omezen, proto doporučujeme v případě zájmu zaregistrovat se co nejdříve. Celý program je v českém jazyce. Každý účastník navíc obdrží hodnotnou databázovou publikaci z produkce společnosti [Computer Press][3] (ta o Firebirdu a InterBase od Pavla Císaře asi na všechny nevyjde, ale budou k dispozici stejně kvalitní).

Po vlastním programu bude následovat neformální setkání přednášejících a účastníků ve vhodném restauračním zařízení.

#### Program:

* 10:00 - 10:30: Registrace
* 10:30 - 10:35: Zahájení a úvodní slova
* 10:35 - 11:05: Co nového okolo Firebirdu? [_Jiří Činčura, nezávislý IT specialista_]
* 11:10 - 11:40: The Crash - krátké pojednání o jednom přechodu z VMware na fyzické železo [_Slavomír Skopalik, Elekt Labs_]
* 11:45 - 12:35: Firebird a Python [_Pavel Císař, IBPhoenix_]
* 12:35 - 13:00: Přestávka
* 13:00 - 13:30: 11 let s "Ptákem Ohnivákem" – případová studie nasazení databáze Firebird v ERP systémech firmy ABRA Software [_Martin Shayna, ABRA Software _]
* 13:35 - 14:25: Entity Framework a FirebirdClient [_Jiří Činčura, nezávislý IT specialista_]
* 14:30 - 15:00: OLAP - Jak postupovat při návrhu OLAP dotazů tak, aby byly efektivní (krátký úvod do problematiky, úzká místa, sestavení dotazu) [_Pavel Mazáč, Elekt Labs_]
* 15:00 - 15:30: Přestávka
* 15:30 - 16:20: Zálohování Firebird databází - desetkrát a pokaždé jinak [_Ivan Přenosil, nezávislý IT specialista_]
* 16:25 - 17:05: PostgreSQL v roce 2008 [_Pavel Stěhule, nezávislý IT specialista_]
* 17:10 - 17:45: Panelová diskuse na téma Firebird a bezpečnost
* 17:45 - 17:55: Losování cen, zakončení

[1]: http://www.dbsvet.cz/sablony/fdd2008reg/index.html
[2]: mailto:fdd2008reg@dbsvet.cz
[3]: http://www.cpress.cz/
