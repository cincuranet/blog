---
title: |-
  Pravopis - "vs." versus "vs"
date: 2012-06-21T14:23:49Z
tags:
  - Čeština
---
Občas potřebuji použít slovo _versus_ ve zkrácené podobě a dlouho jsem nevěděl jestli je správně _vs._ nebo _vs_, případně obojí. Až do nedávna jsem s tím žil a trochu to ignoroval. Avšak dobrá nálada či co a větší než obvyklá četnost použití v jednom dni mne donutily se tomu podívat na zoubek.

Chvilka laborování s vyhledávačem a brouzdání po [Ústav pro jazyk český][1] a dostal jsem se na [tuto stránku][2]. Pokud přečtete celý text naleznete mj.:

> Některé ustálené zkratky jsou tvořeny tak, že se píšou jen souhlásky (samohlásky se vypouštějí). Tak se např. zkracují některé vojenské hodnosti: kpt. = kapitán, mjr. = major, nstrm. = nadstrážmistr, plk. = plukovník, pplk. = podplukovník (ale gen. = generál). Podobně se píšou zkratky jako např. mld. = miliarda, rkp. = rukopis, rtg. = rentgen, vs. = versus.

Výsledek je jasný. Správně je _vs._ (tedy s tečkou).

[1]: http://prirucka.ujc.cas.cz
[2]: http://prirucka.ujc.cas.cz/?id=780