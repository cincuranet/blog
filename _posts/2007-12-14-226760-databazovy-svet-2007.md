---
title: "Databázový Svět 2007"
date: 2007-12-14T03:46:00Z
tags:
  - Databases in general
redirect_from: /id/226760/
category: none
layout: post
---
O konferenci Databázový Svět [jsem psal již před rokem][1]. Minulý rok (moje) hodnocení nedopadlo vůbec špatně, takže letošní ročník měl laťku relativně vysoko. Pokud to řeknu krátce, můžu vás potěšit - kvalita rozhodně neklesla.

Letos se konference uskutečnila stejně jako kdykoli předtím ve Zlíně na přelomu listopadu a prosince (konkrétně 29.11.)

Opět mě velice (mile) překvapila naprosto hladký a přirozený průběh. Obecně rozeznávám 3 druhy průběhu. 1. drhne to; 2. hladký průběh; 3. hladký průběh + vše jakoby přirozeně plyne (možná mám ještě nulu, ale na tak špatné jsem zatím nebyl). Tato konference jako jedna z mála patří do třetí kategorie. Ne že by "dvojka" byla špatná, je to prostě kvalitní konference, ale chybí tomu pomyslná třešnička na dortu. Těžko říci jestli je to něco o přípravě, prostředí, pořadatelích, práci v "zákulisí", ale je to prostě něco "navíc" (podobně jako je dobrý šéf, který dokáže vést skvěle tým; tak šéf, který má přirozenou autoritu), bude to asi nějaké fluidum. :)

No dost vychvalování organizace aspol. to přece čekáme, že bude v pořádku. Mrkněme trochu na [program][2]. Letos bych řekl, že byl o něco lepší než loni. Mix přednášek, které mě zaujaly k těm, které mě nazajímaly, to vše proložené z (mého pohledu) neutrálními (nevtáhlo, ale ani nenudilo) byl lépe namíchán. Někdo ale může mít opačný názor.

Jediné co mi trochu vadí je opravdu celodenní nacvaknutý program. Není pak šance "zakecat" se v kuloárech, protože vám hned x (kde určitě x>1) přednášek uteče (a určitě něco, co vás zajímá). Podobně návštěva doprovodného programu může být pro některé také problematická. Den má konstatní délku, takže pokud by se o pár minut měl program natáhnout příští rok, bylo by lepší rozložit konferu do dvou dnů nebo minimálně některé části jet paralelně. [Ale to má zase problém, že se určitě stane, že se vám budou krýt dvě zajímavé přednášky. Murphy nespí. :) A ve dvou dnech to zase ne každý bude ochoten "absolvovat" nemluvě o nákladech. Mimochodem řekl jsem, že konfera ja úplně zadarmo? ...]

Pokud to shrnu a porovnám s [loňským][1] ročníkem, musím konstatovat, že kvalitu se povedlo zachovat v plném rozsahu. Obsah byl pro mě o malinko zajímavější letos, ale skladba je pokaždé jiná a každý má jiné preference.

<small>Pozn.: Fotky by se měly objevit na dbsvet.cz (dříve či později).</small>

[1]: {{ site.address }}{% post_url 2006-12-02-146047-konference-databazovy-svet %}
[2]: http://www.dbsvet.cz/view.php?cisloclanku=2007103101
