---
title: |-
  Global Azure Bootcamp 2017
date: 2017-04-13T13:56:00Z
tags:
  - Presentations &amp; Speaking
  - Azure
  - Cloud
---
Rok se s rokem sešel a blíží se opět [Global Azure Bootcamp][1]. Den plný všeho kolem (nejenom) Azure. Na tento rok jsem nachystal dvě témata.

* Základní nástroje pro vysokou dostupnost aplikace v Azure
* Novinky v C# 7

<!-- excerpt -->

První je inspirováno výpadkem AWS, který se stal před několika málo měsíci a klasicky "půlka internetu" nefungovala. Přitom všude pořád slyšíme, jak všechno v cloudu škáluje a je hyper dostupné a elastické a kdoví co ještě. Realita je bohužel ale jinde. Kdykoli se "něco stane", dopady jsou vidět. Není to tím, že by cloud "nefungoval". Funguje. Ale je třeba udělat taky svůj díl práce na svojí - aplikační - straně. A to se často vynechává. Podíváme se tedy společně na to, co je třeba udělat, aby aplikace některé cloudové sliby naplnila. Samozřejmě nic není černobílé a tak budeme jednotlivé části postupně vrstvit - jak návrhově, tak finančně.

Druhá, týkající se C# 7, není nic jiného než představení novinek v jazyce C#. Nejsou sice závislé na Azure, ale proč se na ně nepodívat, že?

[1]: http://wug.cz/brno/akce/911-Global-Azure-Bootcamp-2017/program