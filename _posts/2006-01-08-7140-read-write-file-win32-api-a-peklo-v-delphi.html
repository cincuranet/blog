---
title: "{Read|Write}File Win32 API a peklo v Delphi"
date: 2006-01-08T20:54:00Z
tags:
  - Delphi/Object Pascal/Pascal
category: none
layout: post
---
<p>Včera jsem psal prográmek, který využíval fce ReadFile a WriteFile. Předem říkám, že jsem v Delphi moc s čistým API nedělal, Delphi má skoro vše pěkně přístupné. Ale pro tento účel jsem musel použít čisté Win32 API. Vše šlo celkem dobře, ale zásek nastal u bufferu. Nadefinoval jsem si klasicky jako <code>Buffer: array of Byte;</code>. A kouknul do hintu u funkce, jak se to tam predává. Vidím <code>var Buffer: Untyped</code>, říkam paráda, hned si to tam šoupne odkazem a nemusím řešit ukazatel (jak ja to nesnáším). Spustím, dělá co má. Jásám. :) Ovšem než do chvíle, kdy jsem oba soubory (originál a kopii) projel diffem. Soubory se liší. Celé to začínám prohlížet nevidím na dvou příkazech, kde se data načtou do bufferu a zapíšou ven nic podezřelého. Během nesmyslného zkoušení, jsem zjistil, že program od jistých velikostí bufferu spadne, a to buď hned nebo v poslední obrátce smyčky. Po celkem - pro popis nezáživném debuggování - jsem přišel na chybu; resp. hledal jsem na internetu různé věci, které by mě mohly </p>inspirovat a našel jsem. Jako parametr fce jsem na základě nalezené inspirace (nebo spíš několika inspirací) zadal <code>Buffer[0]</code>. A hle ono to fungovalo. Přiznám se, že jsem neřešil co, proč a jak. Důležité je že, to jede. <br />Ale budu si sakra dlouho pamatovat tenhle "fígl" v Delphi.
