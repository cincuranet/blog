---
title: "Jak (ne)zrušit službu u VSHosting - part deux"
date: 2012-07-11T11:27:08Z
tags:
  - Life
category: devel
layout: post
---
<p>Když jsem psal <a href="{% post_url 2012-07-05-232935-jak-nezrusit-sluzbu-u-vshosting %}">předchozí příspěvek</a> čekal jsem jestli se něco stane. A stalo. Ne, problém se nevyřešil, ale celá věc dostala zajímavý spád. Řekl bych, že z toho pěkně vybruslili.</p>

<p>Poté co jsem výše odkazovaný příspěvek publikoval jsem odkaz zaslal i do VSHostingu - všehovšudy je to veřejné a nemám (a i jsem to uvedl) problém s tím, pokud by někdo z VSHostingu přidal komentář - jsem dostal odpověď (překvapivě v 1:28). Údajně celou věc projednávali a chystali se mne kontaktovat. Zajímavé, že na první ani druhý email nikdo nereagoval a nyní odpověď. Popravdě jim to nežeru (počkejte na druhý zvrat níže). Předpokládejme, že opravdu celou věc opravdu projednávali. Dva týdny? Proč jsem nedostal alespoň odpověď ve stylu "Řešíme to, ozveme se později." (připusťme např. odpovědnou osobu na dovolené)? Nevadí. Druhý zvrat přišel o několik vět později. Prý vzhledem k publikaci předchozího příspěvku o kompromisní řešení nemám zájem a tím pádem už není co dál řešit.</p>

<p>Musím přiznat, že tento obrat je skvělý a sám bych jej nevymyslel. Míč se přesunul na mojí stranu a finito - "mohlo to jít, ale posral sis to" jinak vzato "dohodnout jsme se stejně nechtěli, ale teď to krásně přehrajeme na tebe a jsme z toho venku". Brilantní.</p>

<p><i>Pokud máte nějakou aplikaci, která by jeden menší server (1CPU, 1GB RAM, 30GB HDD) potřebovala, dejte mi klidně vědět.</i></p>
