---
title: |-
  Jak GUI ovlivňuje.
date: 2005-09-08T19:44:00Z
tags:
  - Uncategorized
layout: post
---
Zajímavý nadpis že?. ;)

Je až s podivem, jak výsledné GUI některých programů ovlivňuje naše myšlení a orientaci a vůbec celou práci s programem. Dva dny před jsem se rozhodl nainstalovat nový program (záměrně vynechám typ případně název). Původní program mi na 98% vyhovoval, ovšem měl několik much, které zpomalovaly moji práci (pracuji s ním již asi 5 let). Nový program jsem nainstaloval a všechny nedostatky, které mě u původního programu tížily nebyly. Našlo se sice několik jiných, ale vadily méně, neměly takový dopad na práci. Po nastavení a pochopení některých specifických vlastností, jsem jej začal používat. Avšak večer jsem ho celkem náhle odinstaloval. Ač se mi práce s ním líbila, velice špatně jsem se orientoval, což byla nutná vlastnost pro pohodlnou práci. Toto jsem právě zjistil, díky tomu, že během večera již vše fungovalo a nesoustředil jsem se na přemýšlení o nastavení, atp., které celkově brzdilo práci. No což, rychle jsem ho odinstaloval, neboť mě to celkem rozhodilo. Dnes - dva dny poté - ulehla mlha šílenství a já zjistil, že práce s novým byla opravdu super a že to budu muset překousnout a zvyknout si (opravdu některé fce, prováděné v threadech (=nebrzdící práci) byly lázní pro ducha). Měl jsem ještě několik problémů s figurkami a tak jsem pro jistotu ještě hledal na internetu (různá ruční nastavení přímo v konfiguráku), než se dám znova do práce. Náhodou se mi podařilo najít skin pro tento program, který věrně simuloval původní. Podle obrázku to vypadalo opravdu super. Nainstaloval jsem tedy program znovu a nasucho aplikoval skin. Wow. Bylo to super. 90% věcí _vypadalo_ stejně. Vše jsem tedy znova "naladil". Nyní ho již používám celý den a orientuji se skvěle, práce mi jde od ruky, no zkrátka paráda.

Sám jsem nemohl uveřit tomu, že jen změna barev a pár pozic (minimum, hlavně barvy) udělá tolik. Zvyk je holt železná košile a nic s tím člověk nenadělá.

Poučení pro příště - makat pořádně na GUI (i když to mnohé z nás nebaví).

PS: Podělte se o své zážitky/postřehy s GUI.