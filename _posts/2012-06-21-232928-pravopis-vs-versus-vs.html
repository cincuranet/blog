---
title: "Pravopis - \"vs.\" versus \"vs\""
date: 2012-06-21T14:23:49Z
tags:
  - Čeština
category: devel
layout: post
---
Občas potřebuji použít slovo <em>versus</em> ve zkrácené podobě a dlouho jsem nevěděl jestli je správně <em>vs.</em> nebo <em>vs</em>, případně obojí. Až do nedávna jsem s tím žil a trochu to ignoroval. Avšak dobrá nálada či co a větší než obvyklá četnost použití v jednom dni mne donutily se tomu podívat na zoubek.

Chvilka laborování s vyhledávačem a brouzdání po <a href="http://prirucka.ujc.cas.cz">Ústav pro jazyk český</a> a dostal jsem se na <a href="http://prirucka.ujc.cas.cz/?id=780">tuto stránku</a>. Pokud přečtete celý text naleznete mj.:

<blockquote>
Některé ustálené zkratky jsou tvořeny tak, že se píšou jen souhlásky (samohlásky se vypouštějí). Tak se např. zkracují některé vojenské hodnosti: kpt. = kapitán, mjr. = major, nstrm. = nadstrážmistr, plk. = plukovník, pplk. = podplukovník (ale gen. = generál). Podobně se píšou zkratky jako např. mld. = miliarda, rkp. = rukopis, rtg. = rentgen, vs. = versus.
</blockquote>

Výsledek je jasný. Správně je <em>vs.</em> (tedy s tečkou).

