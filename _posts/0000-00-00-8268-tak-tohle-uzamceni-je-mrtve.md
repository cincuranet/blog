---
title: |-
  "Tak tohle uzamčení je mrtvé."
date: 2006-05-30T19:47:00Z
tags:
  - .NET
---
Už jednou jsem zmínil [o knize, za kterou jsem de facto vyhodil peníze][1] a o jejím "skvělém" překladu, několik týdnů jsem na ni však nesáhl - neměl jsem chuť ani čas. Dneska mě to ale popadlo a říkal jsem si, že když už jsem ji koupil, tak ji i dočtu. Během čtení jsem již otupěl na běžné "velmi vyladěné" české překlady, ale narazil jsem opět na jedno velmi pěkné - _mrtvé uzamčení_ - v první chvíli mi samozřejmě nedošlo o co jde, ale pak mi cvaklo. To je přece velmi brilantně přeloženo slovo _deadlock_.

No myslím, že každý by mohl přihodit svou vlastní zkušenost, já však doufám, že od této knihy nic sem nepřidám (a že ji konečně dočtu, abych neměl tak velký pocit vyhozených peněz).

[1]: {% include post_link id="7459" %}