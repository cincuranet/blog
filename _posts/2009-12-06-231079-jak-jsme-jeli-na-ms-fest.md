---
title: "Jak jsme jeli na MS Fest"
date: 2009-12-06T19:11:51Z
tags:
  - Life
redirect_from: /id/231079/
category: none
layout: post
---
Před týdnem, joj to to letí, se konala akce [MS Fest][1]. S překvapivým množstvím přednášejících z Brna, konkrétně pět. Někoho, z této bandy napadlo zeptat se MS, jestli by nebylo možné uhradit nějaké ubytování, neboť akce začínala v 9 ráno, kluci od serverů měli tři servery, takže i když nebyl (myslím) nikdo první, stejně to chtělo přípravu. Tedy to znamenalo určitě před 6 vyjet z Brna (a mít čas všechny posbírat) – pro geeky kritický čas. :) A MS souhlasil. Pozn.: MS Fest je organizován MSPs (Microsoft Student Partners), hlavně z MFF UK, nikoli MS, ten pouze [přispívá][2].

Jako ubytování byl zajištěn přímo od MS „Hostel Strahov", což jsou napřímo řečeno koleje. Po zběžném obhlédnutí obrázku nic nevypadalo hrozivě, tak proč ne. Ovšem páteční příjezd kolem 11 večerní se rázem ukázal jako krásné prozření. Fotky dostupné na internetu byly pravděpodobně byt správce nebo tak něco. Blok 12, který nám byl přidělen, nabízel komfortní dvoulůžáky se sociálním zařízením na chodbě, pečlivě vybraným smradem a matracemi, na které se většina z nás bála položit i tašku s notebookem (nicméně povlečené, včetně mýdla a ručníku na polštáři :)). Nedostupnost sociálního zařízení na pokoji, poměrně právem, rozlítila kolegu [Petra Kaletu][3], neb on již den před tím absolvoval večerní předávání Křišťálové lupy a měl už jednu noc mimo domácí postel za sebou. Matrace poněkud nevyhovovali některým velmi (mně), jiným méně. A smrad otravoval všechny. :)

Po vzájemné dohodě jsme se rozhodli „apartmány" opustit a najít něco za více než „dvěstěpade" na osobu a rozumně se vyspat. Bohužel najít v předvánoční čas v pátek po 11 hodině v Praze volný hotel není tak jednoduché. Po asi 60 telefonátech (fakticky já a [Kamil Roman][4] jsme téměř konstantně jeden hledal a druhý telefonoval), kdy některé byly přímo vyprodané, jiné údajně taky, i když spíše to vypadalo, že takto pozdě nechtějí vyplňovat „papíry", jsme uznali, že najít hotel ve tři ráno je fajn, ale jaksi postrádá ideu rozumného vyspání. Chtělo to plán B. Trn z paty nám vytrhl [Michal Bláha][5], resp. jeho devmasterovská kancelář. S jeho svolením jsme v kanceláři strávili noc s hromadou energetických nápojů, baget a trochou spánku. No s tím spánkem to nebylo tak žhavé, ale aspoň byla legrace. Tímto bych mu chtěl za nás všechny **poděkovat**, za jeho dobrý skutek.

Ranní startovací kofein a mohli jsme začít. Večerní D1 jsme přežili všichni ve zdraví, neusnul jsem. Poučení? Pro příště nenavštěvovat „Hostel Strahov" a nebo si zajistit něco sám. I v tomto čase v Praze (v předstihu) se za přibližně dvojnásobek „naší" ceny dá najít útulný hotel nedaleko centra včetně snídaně.

[1]: {{ site.url }}{% post_url 2009-11-16-231023-entity-framework-4-ms-fest-2009 %}
[2]: http://www.vbnet.cz/blog-clanek--320.aspx
[3]: http://twitter.com/PetrKaleta
[4]: http://www.facebook.com/KamilRT
[5]: http://blog.vyvojar.cz/michal
