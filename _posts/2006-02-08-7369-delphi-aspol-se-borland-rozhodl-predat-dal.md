---
title: "Delphi (aspol.) se Borland rozhodl \"předat dál\""
date: 2006-02-08T22:02:00Z
tags:
  - Delphi/Object Pascal/Pascal
redirect_from: /id/7369/
category: none
layout: post
---
Ačkoli zde se hodně mluví o Visual Studiu (a příslušenství), nedá mi to abych napsal pár slov.

Asi každý dnes zaregistroval zprávu o tom, že se Borland rozhodl dále se nezaměřovat na produkty jako je Delphi a podobná IDE a předat je do rukou jiných. Sám Borland se chce změřit na ALM (Application Lifecycle Management). Nechci zde rozmýšlet nad problémem, jestli je to správně nebo ne, případně jestli tím Delphi skončí. Pravdou však je, že Borland s Delphi ukázal zajímavou cestu mezi námi vývojáři. Já sám jsem se setkal poprvé s Delphi 3. Je to takové klasické spojení: Borland+Delphi. Pokud řeknete Delphi vybaví se mi (a nejen mně) Borland a obráceně.

Zajímavé a rozhodně za povšimnutí stojí i fakt, že společně s těmito produkty se Borland "vzdává" i InterBase. Bude určitě zajímavé sledovat co se bude dít s touto databázovou platformou dál - má totiž proti sobě pokrevního soupeře, a sice Firebird, který se po oddělení velmi "rozjel" (je to mj. i můj oblíbený DB engine).

Co se stane s Delphi a vůbec celou partou, nikdo nemůže vědět. Jisté je, že tu nějakou dobu určitě bude (jde jen o to, jak dlouhou). Zamáčknu tedy slzu v oku a jdu si (ne)nostalgicky prohlédnout své D7, stejně v nich budu ještě peknou dobu dělat. :)

A InterBase? Ať je Firebirdem totálně převálcován. ;)

_PS: Zajímavé bylo dnes sledovat 300% aktivitu na Borland Blogging Community. :)_

EDIT: Dnes je u mě asi do 2 hodin v noci, takže proto říkam dnes i když je už 2 minuty zítra (to zní divně).
