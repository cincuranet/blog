---
title: "Databázový Svět 2007"
date: 2007-12-14T03:46:00Z
tags:
  - Databases in general
category: devel
layout: post
---
<p>O konferenci Databázový Svět <a href="{% post_url 2006-12-02-146047-konference-datab-zov-sv-t %}">jsem psal již před rokem</a>. Minulý rok (moje) hodnocení nedopadlo vůbec špatně, takže letošní ročník měl laťku relativně vysoko. Pokud to řeknu krátce, můžu vás potěšit - kvalita rozhodně neklesla.</p><p>Letos se konference uskutečnila stejně jako kdykoli předtím ve Zlíně na přelomu listopadu a prosince (konkrétně 29.11.)</p><p>Opět mě velice (mile) překvapila naprosto hladký a přirozený průběh. Obecně rozeznávám 3 druhy průběhu. 1. drhne to; 2. hladký průběh; 3. hladký průběh + vše jakoby přirozeně plyne (možná mám ještě nulu, ale na tak špatné jsem zatím nebyl). Tato konference jako jedna z mála patří do třetí kategorie. Ne že by "dvojka" byla špatná, je to prostě kvalitní konference, ale chybí tomu pomyslná třešnička na dortu. Těžko říci jestli je to něco o přípravě, prostředí, pořadatelích, práci v "zákulisí", ale je to prostě něco "navíc" (podobně jako je dobrý šéf, který dokáže vést skvěle tým; tak šéf, který má přirozenou autoritu), bude to asi nějaké fluidum. :)</p><p>No dost vychvalování organizace aspol. to přece čekáme, že bude v pořádku. Mrkněme trochu na <a class="" href="http://www.dbsvet.cz/view.php?cisloclanku=2007103101" >program</a>. Letos bych řekl, že byl o něco lepší než loni. Mix přednášek, které mě zaujaly k těm, které mě nazajímaly, to vše proložené z (mého pohledu) neutrálními (nevtáhlo, ale ani nenudilo) byl lépe namíchán. Někdo ale může mít opačný názor.</p><p>Jediné co mi trochu vadí je opravdu celodenní nacvaknutý program. Není pak šance "zakecat" se v kuloárech, protože vám hned x (kde určitě x&gt;1) přednášek uteče (a určitě něco, co vás zajímá). Podobně návštěva doprovodného programu může být pro některé také problematická. Den má konstatní délku, takže pokud by se o pár minut měl program natáhnout příští rok, bylo by lepší rozložit konferu do dvou dnů nebo minimálně některé části jet paralelně. [Ale to má zase problém, že se určitě stane, že se vám budou krýt dvě zajímavé přednášky. Murphy nespí. :) A ve dvou dnech to zase ne každý bude ochoten "absolvovat" nemluvě o nákladech. Mimochodem řekl jsem, že konfera ja úplně zadarmo? ...]</p><p>Pokud to shrnu a porovnám s <a href="{% post_url 2006-12-02-146047-konference-datab-zov-sv-t %}">loňským</a> ročníkem, musím konstatovat, že kvalitu se povedlo zachovat v plném rozsahu. Obsah byl pro mě o malinko zajímavější letos, ale skladba je pokaždé jiná a každý má jiné preference.</p><p><small>Pozn.: Fotky by se měly objevit na dbsvet.cz (dříve či později).</small></p>
