---
title: "Firebird Developers' Day 2009 :("
date: 2009-10-11T20:37:26Z
tags:
  - Announcements &amp; Invitations
  - Conferences
  - Firebird
redirect_from: /id/230915
category: none
layout: post
---
<p>Možná jste si všimli, že jste si nevšimli žádné upoutávky na letošní Firebird Developers‘ Day. Není to chyba na vašem přijímači. Zatím žádné takové oznámení nebylo.</p>

<p>Popravdě, letos to s Firebird Developers‘ Day vypadá špatně. Ačkoli stále tvrdím, že "krize" je do jisté úrovně vyšroubovaná médii, asi zde v druhotné úrovni zasáhla. Jak jistě víte, Firebird Developers‘ Day je konference, která je zdarma, proto veškeré náklady musíme pokrýt ze sponzorských darů. Bohužel letos, jedna z hlavních úlev, kterou jsme měli - sál Věž na pražském Albertově není letos dostupný. A náklady na libovolné komerční prezentační místo jsou pro Firebird Developers‘ Day astronomické.</p>

<p>Zatím se nevzdáváme, je možné, že se něco podaří najít. Nicméně stále více začínáme uvažovat o přesunutí Firebird Developers‘ Day na jarní termín a výběr malého vstupného, které by pomohlo problémy s náklady vyřešit. Osobně si myslím, že konference je skvělou možností setkat se s lidmi z oboru a vyslechnout si (doufejme) zajímavá témata z různých koutů Firebirdu a proto by nemuselo být např. 200 korun dramatických pro návštěvníka a přitom by rapidně pomohlo konferenci.</p>

<p>Není to dobrá zpráva, ale nic není ztraceno. Tak jako tak, rád bych slyšel vaše názory na zavedení rozumného vstupného. Je to nepřekonatelný problém?</p>