---
title: |-
  Gopas TechEd 2022
date: 2022-05-09T17:50:00Z
tags:
  - Presentations & Speaking
---
Příští týden se bude konat [Gopas TechEd][1]. Po několika letech online verzí, tentokrát v hybridním provedení. Letos si z mé strany můžete poslechnout jednu in-person i online přednášku a dvě čistě online.  

<!-- excerpt -->

* C# 10 - Co je nového
* Azure Spot instance jako tajná zbraň VM v Azure
* Jak jsem nacpal .NET do Firebirdu

> Další verze jazyka C# společně s .NET 6 je tu chvilku s námi. Na přednášce se dozvíte, co nového přináší, které změny stojí za to a jaké novinky jsou osobně diskutabilní.

> Virtuální stroje v Azure zná asi každý. Ale při troše snahy jde aplikaci pozměnit a využít Spot instancí, které mohou být zajímavou finanční alternativou. V této přednášce se podíváme co to Spot instance jsou, jak se liší od běžných VM a jak je efektivně využívat.

> Firebird je databázový server podobný MS SQL, Postgres, DB2 a dalším. Od verze 3 umožňuje také psaní pluginů. Vzal jsem tuto vlastnost a nacpal do ní .NET. Takže je možné psát uložené procedury a funkce v .NETu a nechat celý tento kód spouštět v kontextu (adresní prostor, transakce, ...) databázového serveru. V této předášce popíšu, jaké překážky jsem musel překonat, jak jsem to udělal a jak honím nejlepší možný výkon.

[1]: http://www.teched.cz
