---
title: "Vyjmenovávat sloupce v SQL příkazu nebo ne???"
date: 2010-08-24T20:35:12Z
tags:
  - Databases in general
redirect_from: /id/231929
category: none
layout: post
---
<p>Nedávno se na <a href="http://forum.builder.cz/read.php?21,3295401,3295818">Builderu lehce rozjela diskuze</a>, ačkoli v threadu na odlišné téma, jestli sloupce v SQL příkazech vyjmenovávat nebo ne. Nedá mi to a přispěju taky svou troškou.</p>

<p>Já bych "problém" rozdělil na dvě části. První je SQL kód v aplikaci. Druhou je kód v rámci pohledů, spouští, uložených procedur atp.</p>

<p>V prvním případě jasně a striktně sloupce vyjmenovávám. Jednak mám pocit, že to přidá na přehlednosti. Nejenom v rámci zápisu, ale i když později človek kód prochází a třeba něco přidává - vidí co do aplikace přichází a jak se to jmenuje. Případně se tak triviálně (aka Find) dají hledat závislosti. A jednak si myslím, že to ukazuje, že člověk nad výsledkem <a href="http://twitter.com/cincura_net/status/21923365414">přemýšlel</a>. Samozřejmě platí i to klasické, že při změně struktury nedochází k neočekávanému chování, kdy aplikace tahá sloupce, o kterých nemá ponětí a nedokáže je využít.</p>

<p>V druhém případě to již tak striktně nemám, ačkoli stále jsem daleko od volnosti. Sloupce opět vyjmenovávám, ale mám pár - v pro mě velmi opodstatněných, triviálních případech - "povolení", kdy nevyjmenovávám. V zásadě se jedná o případy, kdy daný objekt jen k datům něco přidává resp. je překlápí. Typicky pohled, který k sadě přidává třeba <a href="http://en.wikipedia.org/wiki/Select_(SQL)#RANK.28.29_window_function">RANK</a>. Nebo trigger kopírující data 1:1 navíc do jiné tabulky. Potom si dovolím použít <code>*</code> (a někdy i přesto sloupce vyjmenuji). Jinak standardně vyjmenovávám.</p>

<p>Kdejaký nástroj vám všechny aktuální sloupce dokáže vygenerovat: <a href="http://www.flamerobin.org/">Flamerobin</a>, <a href="http://www.microsoft.com/sqlserver/">SQL Server Management Studio</a>, <a href="http://www.ibexpert.com/">IBExpert</a>, <a href="http://www.upscene.com/products.dbw.index.php">Database Workbench</a>, ... Slušně si je naformátovat do zápisu je pak triviální.</p>

<p>Proč psát něco, čehož chování se může změnit, aniž bych se o tom ïmplicitně dozvěděl. A samozřejmě stále platí to co jsem napsal výše o <a href="http://twitter.com/cincura_net/status/21923365414">přemýšlení nad tím co píšu</a>.</p>