---
title: ".NET pro utility?"
date: 2006-01-13T11:10:00Z
tags:
  - .NET
category: devel
layout: post
---
Píšete si občas utility, ktreré vám pomáhají v rutinních činnostech? Třeba různé nahrazovače textů, utilitky na kppirování atp.? A píšete je v .NETu? Přiznám se, že já je z části. Pokud je to jednoduchá utilitka, kterou spustím třeba jen jednou za týden tak ano. v .NETu se mi to pěkně tvoří, libí se mi to. Ovšem kdybych si měl napsat prográmek, který spustím při startu a bude mi něco dělat, tak to ne. Ne že bych .NETu neveřil, to vůbec ne, naopak bych to velmi rád napsal právě za pomoci frameworku, ale protože 99,9% dělám na notebooku (pracuji na něm pořád a ani mi nevadí malá klávesnice) načítá se mi to všechno pomalu. Jasně, když jde o věc, co mi vloží obsah CD do DB pro pozdější vyhledávání, proč ne, tam to přežiju, ale aby se mi třeba při bootu ještě nasoukával z disku z RAMky framework, to bych asi neprežil. :) <br /><br />A v tom je asi ten problém. Protože framework nepoužívám pořád, stane se, že ho nějaká nenažraná aplikace vyžene z paměti (resp. ty zbytky). A protože se tohle děje, trvá pak dlouho zavedení a proto framework používám jen na opravdu nedenní utilitky. Je to začarovaný kruh. <br /><br />Možná časem poměr aplikací .NET vs. non-.NET změním, ale nyní mě to nějak nejde. <br /><br />A co vy? Používáte framework "jak to jen jde" nebo na něco sáhnete ještě po klasice [myslím co se týká pomocných prográmků]?
