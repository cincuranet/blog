---
title: "Kde soudruzi z nVidia udělali chybu???"
date: 2007-05-16T14:03:00Z
tags:
  - Windows
layout: post
---
Na svůj nový notebook jsem dneska hodil 64-bit Vistu. Na všechna zařízení je k dispozici driver, kromě touchpadu. To mě trochu rozhodilo, ale i tak, scrollování po straně oželím. Nicméně, když jsem nabootoval, Vista mi změřila rating 3.0. (Ne)překvapivě nejslabší byla grafika. Nicméně jsem ještě nainstaloval nové drivery od nVidie ve vidině lepšího vetšího atp. však víte, proč drivery instalovat. A hle, hned po instalaci to chtělo "přeměřit" skóre a ... 2.0. Celkem propastný rozdíl a ještě k tomu dolů. Pravda, ale v 3D výkonu jsem si polepšil o 0.7 bodu. Jako bych to někdy potřeboval. Výsledek je tedy ve 3D +0.7 v Aero -1.0. No to jsou ty ovladače asi pěkně vyladěné. Mám pocit, že půjdou z baráku (tedy spíš ze systému).